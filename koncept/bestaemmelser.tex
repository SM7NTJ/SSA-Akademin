\chapter{Bestämmelser}

Tekniskt sett kan radioamatörerna världen över, med hjälp av sina
radiostationer, tämligen lätt skapa kontakt med varandra.
Därvid krävs att reglerna i de länder som berörs vid kontakten respekteras.

En hel serie både internationella och nationella regler styr
radiokommunikationerna i en nation.
Varje radioamatör ska känna till och följa dessa regler så långt de har
anslutning till amatörradio.
Vissa länder -- till exempel CEPT-länderna -- har i någon utsträckning
harmoniserat sina bestämmelser inbördes.
Nationella avvikelser förekommer likväl och reglerna i det land, som man gör
radiosändningar ifrån, ska alltid följas.
